Poem Name, Author, Poem Description, Poem Viewed & Catagory
প্রার্থনা,
সুফিয়া কামাল,

প্রার্থনা


তুলি দুই হাত করি মোনাজাত
হে রহিম রহমান
কত সুন্দর করিয়া ধরণী
মোদের করেছ দান,

গাছে ফুল ফল
নদী ভরা জল
পাখির কন্ঠে গান
সকলি তোমার দান৷

মাতা, পিতা, ভাই, বোন ও স্বজন
সব মানুষেরা সবাই আপন
কত মমতায় মধুর করিয়া
ভরিয়া দিয়াছ প্রাণ৷



তাই যেন মোরা তোমারে না ভুলি
সরল সহজ সত্ পথে চলি
কত ভাল তুমি, কত ভালোবাস
গেয়ে যাই এই গান৷,

কবিতাটি ১৭৪৫ বার পঠিত হয়েছে।

বিষয়শ্রেণী: ধর্মীয় চেতনার কবিতা
