Poem Name, Author, Poem Description, Poem Viewed & Catagory
রাজবিচার,
রবীন্দ্রনাথ ঠাকুর,

বিপ্র কহে, রমণী মোর আছিল যেই ঘরে
নিশীথে সেথা পশিল চোর ধর্মনাশ-তরে।
বেঁধেছি তারে, এখন কহো চোরে কী দেব সাজা।'
'মৃত্যু' শুধু কহিলা তারে রতনরাও রাজা।
ছুটিয়া আসি কহিল দূত, 'চোর সে যুবরাজ--
বিপ্র তাঁরে ধরেছে রাতে, কাটিল প্রাতে আজ।
ব্রাহ্মণেরে এনেছি ধরে, কী তারে দিব সাজা?'
'মুক্তি দাও' কহিলা শুধু রতনরাও রাজা।


৪ কার্তিক, ১৩০৬,

কবিতাটি ৫৮৪৯ বার পঠিত হয়েছে।

বিষয়শ্রেণী: বিবিধ কবিতা, মানবতাবাদী কবিতা
